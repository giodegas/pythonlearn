\thispagestyle{empty}

Credits
-------

    Figure: TBD
    Supporto Editoriale: TBD
    Copertina: TBD

Edizioni a stampa
-----------------

20-Dic-2015 Conversione iniziale in boza a Python 3.X

Dettagli sul Copyright
----------------------

Questo libro è Copyright Charles R. Severance.

*QUESTA E' UNA VERSIONE IN BOZZA DI UN LIBRO DI TESTO.* 

Fintanto che il libro viene editato e revisionato,
rimane temporaneamente in "Tutti i diritti sono riservati"
Charles R. Severance 2015 - 

Quando il libro sarà completato ad inizio 2016,
sarà rilasciato in licenza CC-BY come tutti gli altri
miei libri. Semplicemente non voglio che nessuno ne prenda possesso,
lo pubblichi o lo traduca prematuramente, ma voglio mantenere
tutto il contenuto in lavorazione completamente visibile.

Se sei interessato a dare un contributo nella conversione, 
leggi le istruzioni su

http://www.pythonlearn.com/book/

Il tuo contributo sarà molto apprezzato e tutti avranno il dovuto
riconoscimento nel libro pubblicato.

\cleardoublepage

Prefazione
=======

Python for Informatics: il remix di un Open Book {#python-for-informatics-remixing-an-open-book .unnumbered}
---------------------------------------------

E' abbastanza naturale per gli accademici, che si sentono dire
continuamente “pubblica o muori”, voler sempre creare da zero qualcosa
che sia una loro nuova creazione. Questo libro è un esperimento: non
partire da zero, ma invece "remixare" il libro dal titolo *Think Python:
Come pensare come uno scienziato informatico* scritto da Allen B.
Downey, Jeff Elkner ed altri.

Nel dicembre del 2009, mi stavo preparando a tenere il corso *SI502 -
Networked Programming* presso l'Università del Michigan per il quinto
semestre consecutivo e ho deciso che era tempo di scrivere un libro di
testo su Python che si concentrasse sull'esplorazione dei dati invece
che sulla comprensione di algoritmi ed astrazioni. Il mio obiettivo nel
SI502 è quello di insegnare le tecniche fondamentali di analisi dei dati
utilizzando Python. Pochi dei miei studenti avevano in progetto di
diventare programmatori professionisti. Altri invece pianificavano di
diventare bibliotecari, manager, avvocati, biologi, economisti, o altro,
e desideravano imparare ad utilizzare abilmente le tecnologie nei
rispettivi campi professionali.

Non ho mai trovato per il mio corso un libro su Python che fosse
perfettamente orientato alla gestione dei dati, così ho deciso di
scriverlo. Fortunatamente, tre settimane prima che iniziassi a lavorarci
approfittando delle vacanze, in una riunione di facoltà il Dr. Atul
Prakash mi ha mostrato il libro *Think Python* che lui stesso aveva
usato per il suo corso. Si trattava di un testo di Informatica ben
scritto, focalizzato su dirette e brevi spiegazioni dirette che
facilitano l'apprendimento.

La struttura complessiva libro è stata modificata per arrivare a gestire
i problemi di analisi dei dati il più rapidamente possibile e per
fornire una serie di esercizi ed esempi ed esercizi in merito fin
dall'inizio.

I capitoli 2-10 sono simili a *Think Python*, ma sono state fatte
importanti modifiche. Gli esempi e gli esercizi orientati alla gestione
di numeri sono stati sostituiti con esercitazioni orientati ai dati. Gli
argomenti sono presentati in un ordine tale da fornire soluzioni di
analisi dei dati via via sempre più sofisticate. Alcuni argomenti come
`try` e `except` sono stati anticipati e presentati come parte del
capitolo sull'esecuzione condizionale. Piuttosto che essere trattate già
dall'inizio in maniera astratta, le funzioni sono state trattate più
superficialmente sino a che non sono diventate necessarie per gestire la
complessità dei programmi. Quasi tutte le funzioni definite dall'utente
sono state rimosse dai codici di esempio ed esercitazione al di fuori
del Capitolo 4. 
La parola `ricorsivo`[^Eccetto, ovviamente, in questa linea] non viene mai utilizzata in nessuna parte del
libro.

Nei capitoli 1 e 11-16, tutto il materiale è nuovo di zecca, è
focalizzato sull'uso di Python in applicazioni nel mondo reale e
fornisce semplici esempi per l'analisi dei dati, comprendendo regolari
espressioni per la ricerca e l'analisi, automatizzazione delle attività
sul computer, il recupero dei dati attraverso la rete, prelievo di dati
da pagine web, utilizzo di servizi web, analisi di dati in formato XML e
JSON, e la creazione e l'utilizzo di database utilizzando lo Structured
Query Language.

L'obiettivo finale di tutti questi cambiamenti è il passaggio da una
Scienza dell'Informazione (*Computer Science*) ad un'informatica il cui
focus è quello di includere in un corso di primo livello solo quegli
argomenti che potranno tornare utili anche a coloro che non sceglieranno
di diventare programmatori professionisti.

Gli studenti che troveranno questo libro interessante e che desiderano
esplorare ulteriormente l'argomento dovrebbero considerare il libro di
Allen B. Downey *Think Python*. Date le molte sovrapposizioni tra i due
libri, gli studenti saranno in grado di acquisire rapidamente alcune
ulteriori competenze nei settori addizionali sulla tecnica di
programmazione tecnica e di pensiero algoritmico che sono parte di
*Think Python*. Inoltre, dato che i due libri hanno uno stile di
scrittura molto simile sarà facile muoversi all'interno del libro.

\index{Creative Commons License}
\index{CC-BY-SA}
\index{BY-SA}

Come detentore del copyright su *Think Python*, Allen mi ha dato il
permesso di cambiare la licenza del materiale dal suo libro che viene
incluso in questo libro dalla licenza GFDL (*GNU Free Documentation
License*) alla più recente di Creative Commons Attribuzione-Condividi
allo stesso modo. Questo segue il generale cambiamento nelle licenze di
documentazione aperta che si stanno spostando da GFDL a CC BY-SA (vedi
Wikipedia). L'utilizzo della licenza CC BY-SA indica ai fruitori
dell'opera che essa può essere utilizzata, diffusa e anche modificata
liberamente, pur nel rispetto di alcune condizioni essenziali e rende
ancora più semplice ai nuovi autori riutilizzare di questo materiale.

Ritengo che questo libro sia un esempio del perché i materiali aperti
sono così importanti per il futuro della formazione, voglio ringraziare
Allen B. Downey e la Cambridge University Press per la loro decisione
lungimirante nel rendere il libro disponibile sotto un open Copyright.
Spero che siano soddisfatti dei risultati del mio impegno e, spero che
tu lettore rimani compiaciuto del *nostro* lavoro collettivo.

Vorrei ringraziare Allen B. Downey e Lauren Cowles per il loro aiuto, la
pazienza, e la guida nell'affrontare e risolvere i problemi di copyright
circa questo libro.

Charles Severance\
www.dr-chuck.com\
Ann Arbor, MI, USA\
9 Settembre 2013

Charles Severance è Clinical Associate Professor presso l'Università del
Michigan - School of Information.


